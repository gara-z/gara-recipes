Fastlagbullar / Semlor:

Fördeg:
200 g mjölk (2 dl)
260 g vetemjöl (4 dl)
25 g jäst

Vetedeg:
160 g vetemjöl (3 dl)
1 ägg
2 g salt (0,5 tsk)
5 g malen kardemumma (1 msk)
100 g smör, rumstempererat
85 g strösocker (1 dl)

Mandelfyllning
500 g mandelmassa
50 g mald mandel (1 dl)
50 g hackad mandel (0,5 dl)
5 g kardemumma (1 msk)
20 g vaniljsocker (2,5 msk)
90 g florsocker (1,5 dl)
150 g mjölk (1,5 dl)

Servering
1 l grädde
florsocker

Fördeg
Värm upp mjölken till fingervarmt. Blanda sedan i det med vetemjöl och jäst och kör det i en matberedare på mellanfart tills fördegen gått ihop till en deg, låt vila i ca 15 min.
Vetedeg
Blanda i resterande ingredienser i fördegen och kör någon minut på låg hastighet sen lite  snabbare i cirka 7 minuter tills degen blivit glansig och känns elastisk.
Dela degen på 14 lika stora bitar, cirka 60 g/st. Runda bullarna med händerna och lägg på plåt med bakplåtspapper. Låt jäsa under duk till dubbel storlek i cirka 1,30-2 timmar.
Grädda mitt i ugnen på 210 grader i ca 8-10 min, tills bullen fått en fin gyllenbrun färg.
Mandelfyllning
Blanda samman alla ingredienser förutom mjölken till en massa, blanda sedan i lite i taget av mjölken och blanda väl tills du har en fin mandelfyllning. Vänd ner i en spritspåse.
När bullarna svalnat, klipp en triangel och lyft bort locket. Fyll sedan med mandelmassa. 
Servering
Vispa grädden till önskad konsistens och fyll en spritspåse med stjärntyll. Spritsa ovanpå mandelmassan, runt om och tryck på locket så det får ordentligt med grädde underifrån. Garnera med florsocker och servera!
